7

fraudis indicium putari debet, quod hoc uno loco quatuor, non tria, ut in
reliquis, fabularum nomina commemorantur. Ex eodem genere vitiorum illud
est, quod aliquanto post vulgo ita legitur: eventu, Commorientes, Adelphi,
Heautontimorumenos, In libris veteribus, quos mihi quidem usurpare licuit,
pro Adelphi constanter Crimen inveni, eamque scripturam veram esse arbitror.
Respicit autem, ni fallor, Afranii hoc nomine togatam, cuius memoriam ser-
vavit Nonius. Altera inscriptio supposita est in locum genuinae, quippe in
vulgus ignotae. Sed locus etiam alio, quanquam leviori et sola coniectura
facile eximendo, vitio laborat. Suspicor enim post vocem eventu excidisse
part. ut eadem de causa, quam modo significavi. Ceterum praeteriens moneo,
Brundusinam quam. vocat, esse eiusdem Afranii, ut ex Festo v. Sagaces patet.
Eandemne dicant Charisius Ι. p. 80. et Priscianus X· p. 879- viderint alii.
Leucadia autem Turpilii Comici fabula est, a Nonio saepius laudata. Plura
habet Davisius ad Cic. Tusc. Disp. IV. 34. qui locus fraudi fuit lexicographo
eximio, Aeg. Forcellino s. v. Leucadius.

Comoediarum formae sunt tres, Palliatae, graecum habitum referen-
tes, quas nonnulli tabernarias vocant, Togatae, iuxta sormam personarum
habitum togarum desiderantes. Ex libris veteribus scripsi reserentes, cum
vulgo esset ferentes. Reuvensio Collect. Litt. p. 47. verba quas nonnulli tab.
vocant, cum palliatas nemo unquam tabernarias dixerit, sedem mutasse su-
spicanti, probabili coniectura scribendum videtur: Togatae, iuxta sormam
personarum habitum togarum desiderantes, quas nonnulli tabernarias vocant.
Verum haec omnia cum eiusdem esse non possint, qui paullo ante multa,
non tria tantum comoediarum genera esse dixit: noli dubitare, quin al-
terutro loco alienae manus lacinia sit. Ultra progredi, ut nunc sunt ista
fragmenta, hariolantis est.

In scena duae arae poni solebant, dextra Liberi, sinistra eius dei, eui ludi
·fiebant: unde Terentius in Andria ait: Ex ara liae sume verbenas,
Hine Ulyssem palliatum semper inducunt: sive quod aliquando insaniam si-
mulavit, quo tempore tectum se esse voluit, ne agnitus cogeretur in bella
prodire: seu ob singularem sapientiam, qua tectus munitusque plurimum so-
ciis profuit. Huius enim virtutis erat animi semper decipientis ingenium.

